<!DOCTYPE html>
    <html>
    <head>
        <meta charset='UTF-8'>
        <title>KATAPOLA-ROOMS</title>
        <link rel='stylesheet' href='../styles/roomPages.css'>
    </head>
    <body>
        <header id='greekTitle'>ΚΑΤΑΠΟΛΑ ROOMS</header>
        <p id='text'><img src='../media/images/amor6.jpg' alt='Εικόνα' id='image'>
        <b></b>Η αρχαία Μινώα, περιελάμβανε το κεντρικό τμήμα του νησιού με τα σημερινά χωριά Χώρα και Κατάπολα. Στα Κατάπολα, ένα από τα καλύτερα προστατευμένα φυσικά λιμάνια των Κυκλάδων, στην κορυφή του λόφου της Μουντουλιάς, σώζονται τα ερείπια του οικισμού της Μινώας, που ιδρύθηκε από Σαμίους αποίκους τον 7ο αιώνα π.Χ
Μόνη όμως η Μινώα της Αμοργού έχει με βεβαιότητα ταυτιστεί, ενώ είναι γνωστό ότι υπήρξαν και άλλες Μινώες εκτός των Κυκλάδων, στη Σάμο, στην Παλαιστίνη, στα Μέγαρα και στη Σικελία.

Η πρωιμότερη κατοίκηση του χώρου χρονολογείται στα τέλη της 5ης χιλιετίας π.Χ.Δεν υπάρχουν στοιχεία για τη 2η χιλιετία π.Χ, ενώ η κατοίκηση είναι συνεχής από το 10ο αι. π.χ. ως τις αρχές του 4ου αι. π.Χ, οπότε και εγκαταλείπεται ο οικισμός.

Ανάμεσα στα οικοδομικά λείψανα περιλαμβάνονται τμήματα ισχυρού τείχους και λείψανα Σταδίου και Γυμνασίου, αλλά και ενός ναού του Διονύσου.

Το ιερό της Ακρόπολης θεμελιώθηκε τον 8ο αι. π.Χ. και λειτούργησε αδιάκοπα ως τον 4ο αι. μ.Χ. Αποτελείται από ναόσχημο κτήριο και περίβολο. Άγνωστη είναι η θεότητα που λατρευόταν στο ιερό ως τον 6ο αι. π.Χ. οπότε και αφιερώθηκε στο Διόνυσο Μινωίτη. Στην Ελληνιστική εποχή ο Διόνυσος εξομοιώθηκε με τον αιγυπτιακής προέλευσης θεό Σάραπι, ο οποίος και λατρεύτηκε έκτοτε στο παλιό ιερό.

Στα Κατάπολα, λιμάνι της αρχαίας Μινώας έχει εντοπιστεί θολωτός μυκηναϊκός τάφος, καθώς επίσης ναός του Πύθιου Απόλλωνα του οποίου αρχιτεκτονικά μέλη έχουν εντοιχισθεί στην εκκλησία Καταπολιανή, στον Αγ. Ταξιάρχη και στους Αγ. Σαράντα. Επίσης στο Ξυλοκερατίδι υπάρχουν μυκηναϊκοί θαλαμωτοί τάφοι (13ος – 12ος αι. π.Χ.) και ίχνη οικισμού. Όλες αυτές οι θέσεις βρίσκονται πολύ κοντά σε σύγχρονους οικισμούς( πηγη :http://art-hellas.blogspot.gr/2012/04/blog-post_20.html</p>
        <p id='text'>Η Αμοργός είναι κυκλαδίτικο νησί του Αιγαίου πελάγους. Πήρε το όνομά της από το φυτό αμοργίς, ένα είδος λιναριού από το οποίο φτιάχνονταν οι «άλικοι αμοργίδες», χιτώνες της Αμοργού. Βρίσκεται στο νοτιοανατολικό άκρο των Κυκλάδων, νοτιοανατολικά της Νάξου και σε απόσταση 136 ναυτικών μιλίων από τον Πειραιά. Η επιφάνειά της εκτιμάται στα 121,464 τ.χλμ., ενώ έχει μήκος ακτών 126 χιλιόμετρα. Είναι μακρόστενο νησί που εκτείνεται από ΝΔ προς ΒΑ με απότομη ορεινή μορφολογία εδάφους. Διαθέτει δύο φυσικά λιμάνια, τα Κατάπολα και την Αιγιάλη. Πρωτεύουσα είναι η Χώρα Αμοργού με κύριο λιμάνι τα Κατάπολα.
        Ολόκληρος ο δήμος της Αμοργού είχε πληθυσμό 1.961 άτομα[1] στην απογραφή του 2021. Οι κάτοικοι ασχολούνται παραδοσιακά με τη γεωργία, την κτηνοτροφία, την αλιεία καθώς και με τα ναυτικά επαγγέλματα. Πολλοί κάτοικοι ασχολούνταν από τα παλιά χρόνια με τον κλάδο της μελισσουργίας. Τα τελευταία χρόνια ασχολούνται και με τον τομέα του τουρισμού ο οποίος αναπτύσσεται με ραγδαίο ρυθμό.
        Η Αμοργός αποτελεί ιδανικό προορισμό για πεζοπορία. Υπάρχουν μονοπάτια που ξεκινούν ή/και καταλήγουν σε κάποιον οικισμό και προσφέρουν στον επισκέπτη εκπληκτικές εικόνες φυσικού τοπίου.</p>
        <p id='text'>Από τα τέλη της 4ης χιλιετίας π.Χ. υπάρχουν ίχνη ανθρώπινης παρουσίας στην Αμοργό. Κατά την αρχαιότητα η Αμοργός γίνεται ένα από τα σημαντικότερα κέντρα του κυκλαδικού πολιτισμού. Αργότερα, κατά τη μινωική εποχή, καταφθάνουν στο νησί πολλοί Μινωίτες ιδρύοντας μία από τις πρώτες πόλεις του νησιού, τη Μινώα. Αργότερα, Ναξιώτες ιδρύουν την Αρκεσίνη, στη σημερινή περιοχή Καστρί και την ίδια εποχή Μιλήσιοι εγκαθίστανται στην Αιγιάλη, κοντά στο σημερινό χωριό Θολάρια. Αυτές ήταν κατά την αρχαιότητα οι σπουδαιότερες πόλεις του νησιού. Στους ρωμαϊκούς χρόνους θα είναι τόπος εξορίας: επί Τιβερίου, το 23 μ.Χ. θα εξοριστεί ο Βέβιος Σειρήνος, ανθύπατος της Ισπανίας.[2][3] Τα βυζαντινά χρόνια δέχεται επιδρομές Πειρατών ενώ ιδρύεται η μονή της Παναγίας της Χοζοβιώτισσας. Το 1207 την καταλαμβάνει ο Μάρκος Σανούδος και ξεκινά η περίοδος της λατινοκρατίας έως το 1537 οπότε επέδραμε ο Χαϊρεντίν Μπαρμπαρόσα και την έθεσε υπό οθωμανική κυριαρχία (1537-1824). Οι Αμοργιανοί ασκούσαν την πειρατεία συστηματικά. Το νησί έχει την ιδιαιτερότητα να διατηρεί μεγάλο πλήθος επιφανών βυζαντινών επωνύμων. Μετά την επανάσταση του 1821 ενσωματώθηκε στο νεοσύστατο ελληνικό κράτος ενώ λίγα χρόνια αργότερα η Αμοργός χρησιμοποιήθηκε πάλι ως τόπος εξορίας. Την περίοδο της κατοχής από τις δυνάμεις του Άξονα εντάσσεται αρχικά στην ιταλική διοίκηση ενώ από το 1943 τη διαδέχεται η γερμανική έως την απελευθέρωση το 1944. Η φήμη του νησιού εκτοξεύτηκε με την προβολή της ταινίας Απέραντο γαλάζιο (Le Grand Bleu) σε σκηνοθεσία του Λικ Μπεσόν η οποία γυρίστηκε κατά μεγάλο μέρος στην Αμοργό. Η Αμοργός αποτέλεσε και το πρώτο μέρος στην Ευρώπη που φιλοξένησε διεθνή κινηματογραφική παραγωγή, μετά την παγκόσμια πανδημία του κορονοϊού το 2020.[4]</p>
        <div id='bar'><img src='./media/images/bar1b.gif' alt='' width='100%'></div>
        <div class='section-container'>
          <div class='section'>
            <img src='../media/images/tel.gif' alt='Εικόνα 1'>2147483647</div>
          <div class='section'>
            <img src='../media/images/mob.gif' alt='Εικόνα 2'>1234569887</div>
          <div class='section'>
            <img src='../media/images/mail.gif' alt='Εικόνα 3'>giannis@gmail.com</div>
        </div>
        <div class='footer'>&#169; Copyright 2024
        <span style='float: right;'>Project by Mirakian - Bartzis - Poulitsis</span>
    </div>
    </body>
    </html>